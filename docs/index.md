# Kilpakävelyn liittotuomarikoulutus

Tämä on koulutusmateriaali kilpakävelyn liittotason tuomarikoulutukseen. 

## Tuomaritasot

### Piirituomari

Piirituomarit toimivat kävelytuomareina piiritasolla seurojen omissa kisoissa,pm-kisoissa ja kansallisissa kisoissa 

Vaatimuksena on piirituomarikoulutuuksen suorittaminen. Piiritason tuomarikoulutuksesta vastaavat piirit. 

### Liittotuomari

Liittotuomarit toimivat piiritason lisäksi SM-kisoissa ja maaotteluissa kävelytuomareina ja ylituomareina. Lisäksi he toimivat kisajärjestäjien neuvonantajina kävelykilpailujen järjestämiseen liittyvissä kysymyksissä.

Vaatimuksena on liittotuomarikoulutuksen suorittaminen. Liittotason tuomarikoulutuksesta vastaa Suomen Urheiluliitto.

### Word Athletics:n (WA) kansainväliset tuomarit: Gold, Silver, Bronze

Kansainväliset tuomarit toimivat liittotason lisäksi ranking-kisoissa kansainvälisenä tuomarina ja tasonsa mukaisissa kansainvälisissä kisoissa: Bronze Suomessa, Silver Euroopassa ja Gold myös MM-kisoissa ja olympialaisissa.

Vaatimuksena on WA:n koulutuksen suorittaminen ja tentti.



# Ylituomari

Ylituomari toimii useimmiten kilpailun teknisenä tuomarina (arvokilpailut ja SM-kilpailut). Tällöin hän huolehtii ja vastaa kilpailun tuomaritoiminnan järjestämisestä ja mahdollisten aikasakkojen ja hylkäysten ilmoittamisesta kilpailijoille. 

Kansallisella tasolla ylituomari voi myös toimia tuomitsevana tuomarina ylituomarin tehtävien lisäksi.

Ylituomari organisoi ja johtaa kävelykilpailun tuomaritoiminnan. Tehtävät jakautuvat ajallisesti seuraavasti:

1. Suunnitteluvaihe
2. Valmistelut ennen kisapäivää
3. Kisapäivänä
    - Valmistelut ennen palaveria
    - Aloituspalaveri
    - Kilpailun aikana
    - Jälkipalaveri

## Puuttuu

- ylituomaria koskevat sääntökohdat
- ylituomarin oikeus tietyissä kisoissa hylätä suoraan viimeisellä sadalla metrillä

## Ylituomarin tehtävät suunnitteluvaiheessa

Ylituomari avustaa kisajärjestäjää kilpailujen suunnitteluvaiheessa:

- Reitin suunnittelu maantiekisoissa
- Tuomarien valinta ja kutsuminen kisaan
- Lähettitoiminnan suunnittelu (yleiset pyörälähetit vai henkilökohtaiset)
- Muut tarvittavat toimitsijat
- Sihteerin ja varoitustaulun paikka
- Sakkoalue 
- Juoma- ja virvoitusasemien sijainti ja tarve

## Valmistelut ennen kisapäivää

- Varmista pöytäkirjojen olemassaolo, kopioi tarvittaessa.
- Varmista, että kirjoitusalustat, kynät, varoitustaulu ja muu tarpeellinen on olemassa ja löytyvillä.
- Suunnittele tuomarien toiminta-alueet
  - Kokeneet ja kokemattomammat joka toinen, kansainväliset tuomarit tasaisesti reitille
  - Mahdollinen tuomarien kierrätys ja siirtymät loppusuoralle

Ilmoita tuomareille ja kisajärjestäjälle aloituspalaverin aika ja paikka. Kisajärjestäjä välittää tiedon lajijohtajalle ja kisan toimitsijoille.

## Ylituomarin tehtävät kisapäivänä

### Valmistelut ennen palaveria

- Käy tarkastamassa/valitse sakkoalueen paikka.
- Sijoita sihteerin paikka ja varoitustaulu sopivasti, noin 80 m ennen maalia
- Tarkista muutenkin olosuhteet kentällä/radalla.
- Varmista informaation kulku kilpailun johtajalle ja tulospalveluun.

### Aloituspalaveri

1. Aloita tilaisuus selkeästi ja esittele kilpailu 
2. Kerro aikataulu tuomarien osalta
3. Jaa reittikartta ja määritä tuomarien alueet ja numerot
4. Kerro käytettävät tuomarointisysteemit
5. Jaa tai varmista että tuomareilla on:
     - Keltaiset huomautuslaikat
     - Punaiset kortit ja pöytäkirjat
     - Kirjanpitotarvikkeet: kynät, alustat TAI tekninen laite
     - Maantiekisan reittikartta, jossa näkyy tuomarien alueet
     - Lähtölistat ja aikataulut
     - Hihanauhat ja sovittu toimitsija-asu
6. Synkronoikaa kellot
7. Esittele lähettisysteemi, tarvittaessa jaa lähetit tuomareille
8. Esittele aikasakkoalueen ja varoitustaulun paikka
9. Selvitä, miten ylituomari, ylituomarin apulaiset ja sihteeri kommunikoivat keskenään kilpailun aikana
10. Anna muu tarvittava info (esim. toimitsijaruokailu)
11. Kerro/sopikaa jälkipalaverin paikka ja aika
12. Opasta muut toimitsijat:
    - Aikasakkoalueen toimitsijoiden toiminta, kellot, pöytäkirja, sakkoajan näyttökyltit (1 min tmv.)
    - Varmista, että lähettejä on tarpeeksi
    - Selitä läheteille, mitä tehdään ja miksi (kerro ylituomarin ja sihteerin paikka, nopean toimituksen tärkeys, pyydä varmistamaan ennen tuontia, että varoitus on kokonaan täytetty ym.)

### Lähdössä

- Kerro ennen lähtöä kilpailijoille mm. missä hylkäystaulu sijaitsee sekä muita teknisiä asioita kuten montako kierrosta maantiekilpailussa kävellään kentällä ennen poistumista tieradalle ja montako stadionilla saavuttaessa maaliin. 
- Nuorten kisoissa pidä aina kilpailijoille puhuttelu lähtöviivalla: kerro, missä varoitustaulu sijaitsee, käy pikainen sääntökertaus, esittele huomautuslätkät, sekä varmista, että kaikilla polvet näkyvät
- Varmista kilpailijoiden vaatetus (vaatteet eivät saa estää tuomitsemista, TR xxx)
- Varmista, että kilpailijoilla on numerolaput niin, että tuomarit voivat saada numerosta selvän vaivatta

### Kisan aikana

#### Sijoittuminen

Sijoitu sopivasti niin, että näet kisan etenemisen sekä varoitustaulun, ja saat pidettyä yhteyden sihteeriin, varoitustauluun ja sakkoalueeseen.

SM-kisoissa loppukirien lähestyessä: sijoitu kisan lopulla maalin läheisyyteen niin, että tarvittaessa voit käyttää ylituomarin erityisoikeutta hylätä kilpailija loppukirissä.

Maantiekävelyssä siirry tarvittaessa stadionalueelle kisan loppuvaiheessa.

#### Toiminta 

Tarkkaile kisaa, että kaikki sujuu sääntöjen mukaan, ja pysyt tilanteen tasalla. Tarkkaile kävelytuomarien toimintaa, jotta tarvittaessa voit ottaa kantaa kisan jälkeen.

Tarkasta, että annetut varoituskortit on täytetty oikein. Lähetä takaisin täydennettäväksi, mikäli tarvetta. Älä ryhdy muihin toimenpiteisiin ennen kuin kortti on täytetty oikein!

Huolehdi, ettei keltään tuomarilta huomioida kahta varoitusta samalle urheilijalle ja että kaikki laskettavat varoitukset ovat eri tuomareilta

Huolehdi, että kolmen punaisen jälkeen kilpailija ohjataan aikasakkoalueelle, jos kilpailussa on aikasakko.

Huolehdi, että hylätylle kilpailijalle ilmoitetaan hylkäyksestä mahdollisimman nopeasti. Muistithan varmistaa, että punaiset on tulleet eri tuomareilta! 

Informoi refereetä, pienemmissä kisoissa tulospalvelua hylkäyksistä.






